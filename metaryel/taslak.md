//http://dereka.com.tr/eposta-guvenligi.html 
<p>
Siber saldırı yöntemleri arasında yaygın olarak görülen “phishing” e-posta kanalı ile kullanıcılara ulaşır. 
Gönderilen e-postalar, genellikle kullanıcıların güvendiği kaynaklardan geldiğine inanması için maskelenmiştir. 
Gönderilen e-postada bir URL, bir dosya veya hesap bilgilerinin güncelleme formu gibi kullanıcıyı kandırmaya yönelik yöntemler 
kullanılır. Korsanın amacı kullanıcıya ait bilgileri elde etmek veya kullanıcının cihazına bir zararlı yazılım ile sızmaktır.

Güvenilir kaynaktan gönderilmiş gibi görünen bu e-postalar, kurumlarda Siber saldırganların en yaygın kullandığı saldırı yöntemi 
çalışanlara gönderilen e-postalar üzerinden gerçekleşir. E-postalar üzerinden gönderilen zararlı dosya eklentileri, zararlı koda 
erişilmesine neden olacak URL adresleri ya da “phishing” diye adlandırılan kullanıcıları sahte dış uygulamalara yönlendiren 
oltalama saldırıları, kurum ve şahıslara son senelerde büyük zarar vermiştir. Bu tip saldırı yöntemleri imza bazlı konvansiyonel
korunma yöntemleri olan anti-virüs yada spam filtrelerini kolaylıkla geçmektedir.
</p>


//http://www.bilgimikoruyorum.org.tr/?b432_eposta_saldiri_yontemleri
<p>
Binlerce kişiye ulaşabilme ihtimali, elektronik posta haberleşmesini cazip bir saldırı ortamına da dönüştürüyor.

(resim: e-postaların kontrol altında olması)
Sizin için iletişim anlamına gelen e-posta, saldırganlar için

size ve yakınlarınıza erişim,
reklam ve zararlı program yayma fırsatı demektir.
Toplu eposta gönderme işleminin kolaylığı ve teknolojik gelişmeler düşünülürse saldırganların tek ihtiyaçları
eposta adresiniz ve
bir an için dikkatsiz davranmanız.
Bu kadar çok kullanılan bir aracın kurumsal olarak da kullanılması saldırganların kurum içi bilgilere ulaşmasına fırsat verdiğinden e-posta saldırıları ile kurumsal olarak da mücadele etmek gerekir.

</p>

<p>
Taklit / Oltalama e-postası (Phishing) / Nedir? Nasıl Korunulur?
Taklit (oltalama) e-postası, kimlik bilgilerini çalmak amacı ile, istenmeyen e-posta veya açılır pencere yoluyla yapılan bir aldatma yöntemidir.

Saldırgan önceden tasarlanan bir hikâye üzerinden, kullanıcıyı e-postanın güvenilir bir kaynaktan geldiğine inandırıp, özel bilgilerini (kredi kartı, şifre bilgileri vs…) ele geçirmeye çalışır.

Örnek bir "taklit e-posta" mesajı;

Taklit e-posta örnekleri
Tarih: 10 Kasım 2010, Çarşamba, 11:41 
Gönderen: ahmetzen@golfgrup.com
Alıcı: sensin@postaci.com
Konu: yakın akraba

 

Sevgili Arkadaşım,

Ben Ali Gücen, Singapurlu ve deneyimli bir Hesap Uzmanı olarak Bahraid Bankasında çalışmaktayım. Bu fırsatı size haber vermek ve sunmaktan büyük bir mutluluk duyuyorum; sizinle aynı soyadı taşıyan eski bir müşterimi geçtiğimiz pazar günü (07.11.2010) kalp krizi nedeniyle kaybettik. 26 Aralık 2004’te Sumatra yakınlarında gerçekleşen tsunami nedeniyle müşterim bütün yakınlarını, yani bütün varislerini kaybetmişti. Müşterimin hesabında bulunan 3.7 milyon dolar para için herhangi bir yakın akraba bulunamadı.

Müşterimin yaşayan hiçbir yakın akrabasının kalmadığından emin olduktan sonra, tek soyadı tutan kişi olarak, yakın akrabalık konusunda sizinle temasa geçmemin uygun olduğunda karar verdim. Size ölen müşterimin tek varisi olarak kalan kaynağında aktarılmasını planlayabilirim. Bu konuda herhangi bir çekinceniz olmaması için gerekli yasal bilgi ve belgelerin sizin adınıza düzenleneceğinizi belirtirim.

Mirasın sizin adınıza devriyle ilgili son tarihi kaçırmamak için ivedi olarak sizden bu konuda işbirliği ve anlayış konusundaki cevabınızı bekliyorum. Bu konuyla ilgileniyorsanız ve benimle işbirliği yapmayı kabul ediyorsanız, benimle hemen irtibata geçiniz. Size konuyla ilgili bilgi ve belgelerle birlikte, sizden ödeme için istenen dokümanlar konusunda en kısa zamanda iletişime geçeceğim. Bu süreçte hukuki işlemler için gerekli olan harcamaların %35’i sizin tarafınızdan, %65’i benim tarafımdan karşılanacaktır.

Saygılarımla,
Ahmet Akın,
mhyakin@safim.com

</p>
<p>
Taklit (oltalama) e-postalarından korunmak için öneriler;
Kişisel ve mali bilgilerini tanıdığın kişiler dâhil hiç kimseye e-posta yoluyla göndermemek. Neden?
e-posta yoluyla gelen isteklere hiçbir zaman cevap vermemek gerekir. 
Bu bilgiyi isteyenlere ne kadar güvenebilirsiniz?
İstekde bulunanlara güvenseniz de e-posta iletişimine güvenemezsiniz, çünkü teknik olarak e-posta içeriğine izlediği yol boyunca erişilebilir.

E-posta mesajlarındaki internet bağlantılarına tıklamamak. Nasıl tedbir alınabilir?
Düzenli olarak kredi kart hesap özeti, banka bildirimleri gibi bilgilendirme dökümanlarını gözden geçirmek. Neden?
Gönderilen bağlantıları kontrol etmek ve web sitesi adreslerini adres çubuğuna girerek ziyaret etmek gerekir.
e-Posta ile gönderilen web sitesinde şifreleme kullanıp kullanmadığını kontrol etmek önemlidir.
Adres çubuğunda yazan adresin başında “http” yerine “https” olduğunu kontrol 

Zararlı programlara karşı korunma programları (Anti-virus, anti-spyware, güvenlik duvarı) gibi güvenlik yazılımları kullanmak ve bu programları sık sık güncellemek. Neden?
Çünkü, bazı taklit (oltalama) e-postaları, bilgisayarınıza zarar verecek veya yaptığınız işlemleri izleyecek yazılımlar içeriyor olabilir. 
Siz farketmeden bulaşan zararlı yazılımlar varsa güncel korunma programları çok yardımcı olacaktır. 
</p>

<p>
Aldatmaca e-posta (Hoax) / Nedir? Nasıl Korunulur?(resim: hoax)

Örnek bir "aldatmaca e-posta" mesajı;
Örnek - 1
Orjinal Metin (İngilizce)
Merhaba, benim adım MIA HEYNS.

19 yaşındayım ve ileri düzeyde akciğer kanseri hastasıyım. Bunun yanı sıra beynimde de büyük bir tümör var. Doktorlar hemen müdahale edilmezse yakında öleceğimi söylüyorlar ve ailem de faturaları karşılayamıyor. “Make-A-Wish” yardımlaşma derneği bu mesaj her gönderildiğinde R7 bağışlayacağını bildirdi.

Bu mesajı ileten kişilere çok teşekkür ederim.

Lütfen, duyarlı davranın ve bu mesajı iletin.

LÜTFEN “CEVAP VER” DÜĞMESİNE DEĞİL “İLET” DÜĞMESİNE BASIN

SAYGILARIMLA,

MIA HEYNS

İngilizcesi;

Hi, my name is MIA HEYNS.

I am 19 years old, and I have severe lung cancer . I also have a large tumour in my brain, from repeated beatings Doctors say I will die soon if this isn't fixed, and my family can't pay the bills. The Make A Wish Foundation has agreed to donate R7 for every time This message is sent on.

For those of you who send this along, I thank you so much, but for those who don't send it, what goes around comes around. Have a Heart, please send this.

Please, if you are a kind person, send this on. 
PLEASE HIT FORWARD BUTTON NOT REPLY BUTTON.

YOUR'S FAITHFULLY,

MIA HEYNS




Gelen e-postayı başkalarına göndermeni ya da herhangi başka bir eylemde bulunmanı sağlamak amacı ile, içinde aldatmaya ve kandırmaya yönelik ilginç bir konu (ölümcül hastalık, hediye, acil haber, uyarı, komplo teorisi) geçen e-postalardır. Örneğin;

"Bilgisayarınızda ... dosyası varsa o bir virüstür. Hemen silmelisiniz." gibi bir mesaj
"... havayolunun bu mesaji yolladığınız her 5 kişi için size bedava bir uçuş bileti sağlayacağı" gibi bir mesaj
Yardım talebinde bulunan bir kişiden gönderilmiş mesaj olabilir
Aldatmaca (Hoax) e-postalarını nasıl tanırım?
Gelen e-postada aşağıdakilerden birçoğu birden bulunuyorsa büyük ihtimalle aldatmaca e-postası aldınız!!!

Mesajın sonunda ad soyad belirtilmemiş ise veya verilen ismi araştırdığınızda anlatılanlara uyan somut bilgi bulunamıyorsa,
İçerisinde aşağıdaki gibi ifadeler geçiyorsa
'Bu e-postayı bütün tanıdıklarına gönder'
'Anlatılanlar aldatmaca değildir' veya 'bu bir şehir efsanesi değildir'
Sıklıkla büyük harfle yazılmış kelimeler ve birden çok ünlem işareti (!!!) birlikte kullanılıyorsa,
Anlatılanlarda mantıksal olarak çelişen noktalar varsa,
Size ulaşana kadar birçok defa başkalarına iletildiğini (forward) gösteren adres listeleri varsa,
Mesaj içerisinde başka hiçbir yerde duymadığınız çok önemli bilgiler içeriyorsa
</p>

<p>
Bireysel olarak yapılabilecekler:
Taklit (yemleme) veya aldatmaca e-postası olduğundan şüphelendiğiniz bir e-posta gördüğünüzde, sistem yöneticisi ile görüşüp kurum genelinde gerekli uyarının yapılması sağlanabilir.

Aldatmaca epostasına karşı kurumsal mesaj örneği;
Değerli KURUM Personeli,

Son zamanlarda internet üzerinden gelen oltalama (phishing) eposta mesajı miktarında artış gözlenmiştir.

Gelen bu tip mesajların içerisinde, sizin kullanıcı adınız ve parolanız gibi bilgileriniz istenmektedir. Bu sebeple, kullanıcı adınız, parolanız gibi bilgilerin hiç bir sebeple, hiç kimse ile paylaşılmaması gerekmektedir.

Sizden, herhangi bir yolla bu şekilde bilgi istenilmesi durumunda lütfen Sistem Güvenliği personelini haberdar ediniz.

Eğer daha önceden bu şekilde parolanızı herhangi bir kişi ile paylaşmış iseniz, lütfen acilen parolanızı değiştiriniz.

İyi çalışmalar dileriz.

Sistem Güvenliği


(resim: eposta - parmak izi)
Kurum içerisinde komik resimler, ilginç olaylar ve bilgilendirici yazıların toplu olarak gönderilmemesi veya gönderilecekse "gizli karbon kopya" (bcc) olarak gönderilmesi. Aksi takdirde bir kişi bu e-postayı kurum dışından bir kişiye gönderdiğinde, birçok kurumsal e-posta adresine ulaşılabilir.

Kurumsal olarak yapılabilecekler
Kurum içinde istenmeyen e-postaların bildirilmesi ve gerekli iletişimin yapılabilmesi için, spam@kurumadi.com benzeri bir e-posta hesabı oluşturulabilir.
Kurumunuzun kullanım sözleşmesine istenmeyen e-postaların yasaklandığı bilgisi ve varsa yaptırımları yazılabilir.
Kurum sitesinde ya da varsa kurumun dışarıya açık tartışma listesinde kurum çalışanlarının e-posta adreslerini yayınlamama konusunda özen gösterilmelidir.
Kullanıcıların konuya ilgisini çekmek amacı ile ara sıra hatırlatıcı mesajlar gönderilebilir. 
</p>

<p>
Gün içinde haberleşme için çok sık kullandığımız e-postalar, dikkatli davranılmadığında kolayca insanlara zarar vermek, aldatmak ve bu yolla ekonomik çıkar elde etmek için kullanılıyor olabilirler.

Bu sebeple;

E-posta adresleri herkese açık web sitelerinde paylaşılmamalı,
Tanımadığınız kişilerden gelen her türlü e-postaya cevap verilmemeli,
Kişisel ve mali bilgiler e-posta üzerinden hiç kimseyle paylaşılmamalı,
E-posta içinde bulunabilecek bağlantılara tıklanılmamalı,
İçeriği ne olursa olsun, başkalarına göndermeni isteyen e-postaları kimseye göndermemelisin.
Güncel anti-virus ve güvenlik duvarı yazılımları kullanılmalı. 
 
</p>

http://bim.aku.edu.tr/phishing-oltalama-nedir/

<p>
Phishing (Oltalama) nedir?
Phishing, dolandırıcıların rastgele kullanıcı hesaplarına e-mail gönderdikleri bir çevrimiçi saldırı türüdür. E-postalar, bilinen web sitelerinden veya kullanıcının bankasından, kredi kartı şirketinden, e-posta veya internet hizmeti sağlayıcısından gönderilmiş gibi gözükür. Genellikle hesapları güncelleyebilmek için kredi kartı numarası veya şifre gibi kişisel bilgiler sorulur. Bu e-postalarda kullanıcıları bir başka web sitesine yönlendiren URL bağlantısı yer alır. Bu site aslında ya sahte ya da değiştirilmiş bir web sitesidir. Kullanıcılardan da bu siteye gittiklerinde phishing saldırısını yapan kişiye iletilmek üzere kişisel bilgilerini girmeleri istenir.

Phishing, genelde bir kişinin şifresini veya kredi kartı bilgilerini öğrenmek amacıyla kullanılır. Bir banka veya resmi bir kurumdan geliyormuş gibi hazırlanan e-posta yardımıyla bilgisayar kullanıcıları sahte sitelere yönlendirilir. Phishing saldırıları için bankalar, sosyal paylaşım siteleri, e-posta servisleri, online oyunlar vb. sahte web sayfaları hazırlanmaktır. Burada bilgisayar kullanıcısından kimlik bilgileri, kart numarası, şifresi vb. istenir. E-posta mesajındaki ve sahte sitedeki talepleri dikkate alan kullanıcıların bilgileri çalınır.

Tam bir aldatmacadır. Saldıran kişi bir “yem” hazırlar ve bu yeme “balıkların” takılmasını bekler. Büyük kayıplar yaşanmaması için bu tür sahtekarlıklara karşı bilinçli olmak gerekmektedir.

Bu yazının amacı da zaten bu bilinci yaratarak teknoloji kullanan insanların zarar görmesini engellemektedir.

Phishing saldırılarıyla nelerin çalınması amaçlanıyor ?

Phishing yöntemi kullanarak bilgisayar kullanıcılarını kandıran saldırganlar genellikle aşağıdaki bilgilere erişmeyi hedeflemektedirler.

Kullanıcı hesap numaraları  
Kullanıcı şifreleri ve parolaları
Kredi kartı numaraları
İnternet bankacılığında kullanılan kullanıcı kodu ve şifreleri vb.
E-Posta ile Phishing

E-posta yöntemini kullanan dolandırıcılar burada da kullanıcıları farklı şekillerde aldatma yoluna giderler.

a) E-postanıza devamlı temas halinde olduğunuz kuruluşlardan gönderiliyormuş izlenimi verilen sahte bir e-posta gönderiliyor. Bu e-postalarda kullanıcıya kurumun web sitesine gitmesinin gerektiği, şifresinin süresinin dolduğu söylenir ve altta o sayfaya yönlendirileceği bir link (bağlantı) verilir. Dolandırıcı daha önceden hazırladığı ve kuruluşun sitesinin aynısı veya benzeri olan bu siteye kullanıcıyı getirdikten sonra, ondan şifreyi girmesini ister. Dolandırıcı bu şifreyi kullanarak internet aracılığı ile para transferi, e-ticaret, sizin adınıza bağış toplama, reklam gönderme, çok sayıda spam mesaj gönderme vb. işler yapabilir.

b) Bazı e-postalarda ise; bir yarışma düzenlendiği ve bu yarışmaya katılması teklif edilen kullanıcılara ödül olarak bir ürün kazandıkları ancak gerekli kişisel bilgileri vermeleri gerektiği söylenir. Bu gibi durumlarda bilgilerini veren kullanıcının tüm bilgileri dolandırıcının eline geçer.

c) Bir başka kullanılan teknikte ise; gelen e-postada müşteriye kişisel bilgilerini güncellemesi gerektiği, tüm bilgileri tekrar girmesi bunun kendileri açısından daha iyi hizmet verebilmeleri için gerekli olduğu söylenir.

d) Bir başka teknikte ise; gelen e-postada kullanıcının e-posta kotasının dolduğu, eğer bilgilerini güncellemezse hesabının kapatılacağı söylenir.

e) Son zamanlarda bazı bankaların başlatmış oldukları ve cep telefonları ile para transferine imkân veren sistem kullanılarak banka müşterilerine sanki kendi hesaplarına para gönderilmiş veya alınmış gibi gösterilip sahte banka sitesi linki (bağlantı yolu) verilerek bu paranın tahsil edilebilmesi için bilgi güncelleştirmesi istendiği bilinmektedir.

Phishing amaçlı gönderilen e-postalar ve sahte web siteleri nasıl tespit edilir?

E-posta tanınmış yasal bir e-ticaret sitesinden, finansal kurumdan, e-posta sağlayıcısından, internet hizmet sağlayıcısından mı geliyor?
Kişisel bilgilerinizi vermeniz mi isteniyor?
E-postada ya da web sitesinde yazım veya dilbilgisi hataları var mı?
E-posta ya da yönlendirildiğiniz web sitesi, sizden yanıt alabilmek için duygusal veya heyecan verici bazı sözler kullanıyor mu?
Eğer e-postadaki bir bağlantı (link) aracılığıyla bir web sitesine yönlendirilmişseniz, tarayıcının (browser) üst kısmında yazan URL ile ziyaret ettiğinizi düşündüğünüz yasal şirketin URL adresi birbirine uyuyor mu?
Phishing saldırısına hedef olduysanız neler yapmalısınız ?

Eğer saldırı yasal bir şirketle ilişkiliyse (yani phishing saldırısında gönderilen e-posta tanınmış bir e-ticaret sitesinden, finansal kurumdan, e-mail sağlayıcısından, internet hizmet sağlayıcısından geliyorsa) bu saldırıyı ilgili şirkete bildirin. Böylece, ilgili kuruma sahte web sitesini kapatma ve saldırganın izini sürmesini sağlamak için yardımcı olabilirsiniz.

E-posta hesabımın şifresi ele geçirildiğinde ne olur?

Gönderilecek mesajın görünen ismi, sizin isminiz yerine genellikle başka bir isimle değiştirilir.
Mesajın sonuna eklenecek olan imza metni değiştirilir.
Hesabınızda bulunan veya size sonradan gelecek olan mesajlar saldırgana yönlendirilir ve sizdeki kopyası silinir.
Hesabınızdaki mesajların tümü silinebilir.
Çevrimiçi dolandırıcılıktan korunmanın yolları

E-posta hesabınız için kullandığınız şifre, diğer hesaplarınızdaki şifrelerden farklı olmalıdır.

Kişisel bilgilerinizi isteyen e-postalara yanıt vermeyin.

Gelen e-postanın kimden geldiğinden emin değilseniz dikkate almayınız. Unutmayın hiç bir kurum veya kuruluş e-posta yoluyla sizden kişisel bilgilerinizi istemez.

ÇALIŞTIĞINIZ KURUM SİZE ASLA KİŞİSEL BİLGİLERİNİZ VEYA ŞİFRENİZİ SORAN E-POSTA GÖNDERMEZ.

Şüpheli gördüğünüz e-postalardaki URL linklerini tıklamayın.

E-posta mesajlarındaki kısaltılmış URL linklerine ( bit.ly,ow.ly, tinyurl.com, is.gd, goo.gl, tiny.cc, cli.gs vb.) kesinlikle tıklamayın.

Şüpheli veya bilmediğiniz web sitelerine kişisel bilgilerinizi vermeyin.

Kişisel bilgilerinizi girmek için banka, kredi kartı ve servis sağlayıcılarının web sitelerini ziyaret ettiğinizde, web sitesinin URL’sini internet tarayıcınıza doğrudan yazın.

Güvenli olan sitelerde bile çevrimiçi olarak bir formu doldurmadan önce, sitenin üçüncü kişilerle bu bilgileri paylaşıp paylaşmadığını belirten gizlilik anlaşmasının olup olmadığını kontrol edin.

Antispyware ve antivirüs programları kullanın.

Yasal olmayan veya kaynağı belirsiz yazılımları yüklemeyin ve çalıştırmayın.

Kredi kartı numaraları, kişisel bilgiler, e-posta dahil her türlü şifre hiç bir zaman e-posta ile açıkça yollanmamalıdır. Bir e-posta teknik olarak gideceği yere varana kadar birçok noktadan geçmektedir. Bu noktalarda e-postaların içeriğinin "dinlenmesi" her zaman mümkündür.

Özellikle Kablosuz Internet'in kullanıldığı alanlarda mecbur kalınmadıkça banka gibi yerlere girilmemeli, kredi kartı, şifre vs. ile ilgili işlemler yapılmamalıdır. Havadaki sinyaller üçüncü şahıslar tarafından dinlenebilir. Sinyaller şifreli dahi olsa unutulmamalıdır ki tüm şifreleme yöntemleri sadece kırılıncaya kadar güvenlidir.

Bu tip saldırılara karşı korunmanın en etkili yolu, bu konuda bilinçli ve bilgili olmaktır. 
</p>

//https://tr.wikipedia.org/wiki/E-posta
<p>
E-posta ya da e-mail, internet üzerinden gönderilen dijital mektup. Elektronik posta kavramının akronimidir. Görsel olarak kâğıt bir mektup ile aralarında büyük bir fark yoktur. E-postalara resim, müzik, video gibi her türlü dosya türü eklenebilir ve alıcının bilgisayarına transfer edilebilir. Her gün dünyada milyarlarca e-posta gönderilmektedir[1]. Ucuzluğu ve kolaylığı nedeniyle kâğıt mektuplardan daha yaygın olarak kullanılmktadır ancak güvenilirliğinin yetersizliği nedeniyle resmi işlerde kullanımı oldukça kısıtlıdır.

E-posta hesapları, bu hizmeti veren çeşitli sitelerden ücretsiz veya belirli bir ücret karşılığında açılabilir. E-posta adresleri; kullanıcı adı, adres işareti, hesabın oluşturulduğu sitenin e-posta sunucusunun adı, nokta (.) ve site uzantısının aralık bırakılmadan yazılması ile oluşur. Örneğin: vikipedist@vikipedi.org. "@" işareti ise ingilizcedeki "at", yani "x isimli yerde" demektir. Mesela vikipedi.org'da olan birisi ağ (web) sayfasıyla ve özel ileti programları (Outlook, Thunderbird, vs.) ile çeşitli protokollerle (POP3, IMAP, vs.) iletiye ulaşılır.

Bileşenleri

Bir örnekle iletinin İnternetteki akışı
Gönderen ya da Kimden (From): İletiyi gönderenin bulunağı (adres) ve adı. Burada otomatik olarak kişinin adı olarak gözükse de başka kişinin adı ile de gönderim yapmak mümkündür.
Alıcı ya da Kime (To): İletiyi alanın bulunağı ve adı. İletinin kime yolladığını gösterir. İleti bulunağının arasına "," virgül koyarak birden fazla kişiye yollamak olanaklıdır. Eğer bulunağınız gozükmüyorsa, Bcc ile gizlenmiş olabilir.
Konu (Subject): İletiyi özetleyen başlık, genelde daha sonradan anımsanmakta ve iletileri ayırmakta yardımcı olur. Etik olarak yazılması önerilir.
Tarih (Date): İleti gönderildiğindeki yerel tarih ve saat. Genelde yollayan sunucu veya ileti programı bu saati otomatik olarak ekler. Bazen saat ve gün ayarı bozuk olarak yeni bir ileti, eskiymiş gibi gözükebilir.
İleti gövdesi (Body): Burada iletinin kendisi ve genel olarak kullanıcı imzası yer alır.
Karbon kopya "Kk" (Cc, Carbon copy): Aslen gönderilen kişiye ek olarak iletinin başka alıcılara gönderilmesini sağlar. İleti buraya yazılan kişilere doğrudan hitap etmemektedir, ileti bu kişilere bilgilendirme amacı ile yollanmıştır.
Gizli karbon kopya "Gkk" (Bcc, Blind carbon copy): Kapalı Karbon Kopya olarak da bilinir. Buraya yazılan alicilar iletide gözükmez. Etik olarak birçok kişiye gönderilen gayrı resmi iletiler için bu alanın kullanılması uygun düşer. Bu tür alici gizleme yığın iletiye (spam) karşı da koruma sağlar.
Yanıtla (Reply): Belli bir bulunaktan gelen iletiyi yanıtlamak icin kullanılır. Alıcı kısmına otomatik olarak ileti yollayanın bulunağı alınır. En çok kullanılan fonksiyonlardan biridir.
Herkesi yanıtla (Reply all): Yanıtlanan iletiyi, gelen iletinin To ve Cc kısmında yazılmış olan tüm bulunaklara yollamak için kullanılır. En çok suistimal edilen fonksiyonlardan biridir. Genelde tüm bulunaklar açık olarak ve gereksiz bulunaklara gider. Bilgisayara giren virüslerin kullandığı düzeneklerdendir.
Yönlendirme (Forward, Fwd): Gelen bir iletinin bir başka bulunağa yönlendirilmesini sağlar.
Ek (Attachment): Yazıya ek olarak yollanan dosyalardır. Dosyalar eklenmeden önce Base64 yöntemiyle kodlanırlar. Ses, resim, video, yazı başta olmak üzere birçok değişik formatta dosya eklenebilir. Virüslerin başlıca yayılma yollarından biridir. Bilinmeyen dosya eklerinin açılması önerilmez.
</p>

